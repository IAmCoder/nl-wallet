# Play Store metadata (Dutch, nl-NL)

## App name (30):

```
NL Wallet
```

## Short description (80):

```
Log in en deel je informatie veilig online binnen de EU.
```

## Description (4000):

```
Log in en deel je informatie met de NL Wallet om toegang te krijgen tot online diensten binnen de EU. 

DISCLAIMER 
Dit is een demoversie van de NL Wallet-app. Deze app is momenteel in ontwikkeling en biedt slechts enkele basis functies. Het is nog niet mogelijk om hiermee toegang te krijgen tot online diensten. 


EUROPESE DIGITALE IDENTITEIT 
De Nederlandse overheid is bezig met een nieuwe app waarmee burgers veilig en eenvoudig kunnen inloggen en hun gegevens online kunnen gebruiken. Deze digitale portemonnees, ook wel ‘wallets’ genoemd, geven gebruikers controle over hun online activiteiten binnen de EU. De NL Wallet wordt gemaakt door het Ministerie van Binnenlandse Zaken en Koninkrijksrelaties. Deze wallet-app richt zich op privacy, veiligheid en toegankelijkheid, zodat iedereen digitale diensten veilig en gemakkelijk kan gebruiken. Deze ontwikkelingen zijn open en transparant, en zijn te volgen op edi.pleio.nl. 
 

BELANGRIJKSTE KENMERKEN 
- Deel informatie en log in op openbare en commerciële diensten in de hele EU. 
- Ontworpen voor alle toegankelijkheidsbehoeften. 
- Transparant activiteiten-overzicht om je online activiteiten te volgen. 


HOE BEGIN IK? 
De NL Wallet werkt alleen op smartphones. Om het te activeren, heb je de DigiD-app,een Nederlands rijbewijs nodig dat is uitgegeven op of na 14 november 2014 en de bijbehorende pincode.  In de toekomst komen er extra manieren om de app te activeren. Zodra de wallet is geactiveerd, zijn je persoonlijke gegevens aan de app toegevoegd, klaar om te delen en in te loggen. Je kunt dan meer digitale kaarten aan je wallet toevoegen. 

 
HOE WERKT HET? 
Gebruik de NL Wallet-app om in te loggen of informatie te delen met aangesloten organisaties. Deze organisaties zullen een optie 'Gebruik ID Wallet' hebben. Deze optie opent de aanvraag direct in je NL Wallet-app of laat je een QR-code scannen met de NL Wallet-app om het te openen. De aanvraag laat je de gegevens van de organisatie, gevraagde gegevens en afspraken bekijken. Je kunt akkoord gaan of weigeren. Jij hebt de controle. Als je akkoord gaat, wordt de actie bevestigd en opgeslagen in je activiteiten-overzicht. 
 

GEGEVENSVERWERKING & PRIVACY 
Als je de NL Wallet gebruikt, worden sommige persoonlijke gegevens gebruikt. Wanneer je inlogt, wordt je BSN via DigiD naar de NL Wallet gestuurd. Door de app te gebruiken, ga je akkoord met het volgende gebruik van je gegevens: 
- Jouw gegevens worden gebruikt volgens de Algemene Verordening Gegevensbescherming en het privacybeleid. 
- NL Wallet heeft beveiligingsmaatregelen om te beschermen tegen gegevensverlies of onrechtmatige verwerking. 
- Jij bent verantwoordelijk voor het beveiligen van jouw mobiele apparaat. 
- App-updates kunnen worden gedownload en geïnstalleerd via de app store. Deze updates verbeteren, breiden uit of ontwikkelen de app, inclusief fout-oplossingen en nieuwe functies. Zonder updates kan de app mogelijk niet goed werken. 
- NL Wallet mag zonder waarschuwing  de app uit de app store halen of  of stoppen met werken.
```
